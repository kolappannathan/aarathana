{
  "version": 2,
  "updated": "24 Aug 2024",
  "songs": [
    {
      "title": "விநாயகர் அகவல்",
      "author": "ஔவையார்",
      "lyrics": "சீதக் களபச் செந்தா மரைப்பூம்\nபாதச் சிலம்பு பலஇசைப் பாடப்\nபொன் அரை ஞாணும் பூந்துகி லாடையும்\nவன்ன மருங்கில் வளர்ந்தழ கெறிப்பப்,\n\nபேழை வயிறும், பெரும்பாரக் கோடும்,\nவேழ முகமும், விளங்குசிந் தூரமும்,\nஅஞ்சு கரமும், அங்குச பாசமும்,\nநெஞ்சிற் குடிகொண்ட நீல மேனியும்,\n\nநான்ற வாயும் நாலிரு புயமும்,\nமூன்று கண்ணும், மும்மதச் சுவடும்,\nஇரண்டு செவியும், இலங்குபொன் முடியும்\nதிரண்ட முப்புரிநூல் திகழொளி மார்பும்\n\nசொற்பதம் கடந்த துரிய மெய் ஞான\nஅற்புதம் நின்ற கற்பகக் களிறே!\nமுப்பழம் கிகரும் மூக்ஷிக வாகன!\nஇப்பொழு தென்னை யாட்கொள வேண்டித்\n\nதாயாய் எனக்குத் தானெழுந் தருளி\nமாயாப் பிறவி மயக்க மறுத்தே,\nதிருந்திய முதல்ஐந் தெழுத்துத் தெளிவாய்ப்\nபொருந்தவே வந்தென் உளந்தனிற் புகுந்து,\n\nகுருவடி வாகிக் குவலயந் தன்னில்\nதிருவடி வைத்துத் திறம்இது பொருள்என\nவாடா வகைதான் மகிழ்ந்தெனக் கருளிக்,\nகோடாயுதத்தாற் கொடுவினை களைந்தே\n\nஉவட்டா உபதேசம் புகட்டி என்செவியில்\nதெவிட்டாத ஞானத் தெளிவையுங் காட்டி\nஐம்புலன் தன்னை அடக்கு முபாயம்\nஇன்புறு கருணையின் இனிதெனக் கருளிக்,\n\nகருவிக ளொடுங்குங் கருத்தினை யறிவித்,\nதிருவினை தன்னை அறுத்திருள் கடிந்து,\nதலமொரு நான்குந் தந்தெனக் கருளி,\nமலமொரு மூன்றின் மயக்கம் அறுத்தே,\n\nஒன்பது வாயில் ஒருமந் திரத்தால்\nஐம்புலக் கதவை அடைப்பதுங் காட்டி\nஆறா தாரத் தங்குச நிலையும்!\nபேறா நிறுத்திப் பேச்சுரை யறுத்தே,\n\nஇடைபிங் கலையின் எழுத்தறி வித்துக்,\nகடையிற் சுழுமுனைக் கபாலமுங் காட்டி,\nமூன்றுமண் டலத்தின் முட்டிய தூணின்\nநான்றெழு பாம்பின் நாவில் உணர்த்திக்,\n\nகுண்டலி யதனிற் கூடிய அசபை\nவிண்டெழு மந்திரம் வெளிப்பட உரைத்து\nமூலா தாரத்து மூண்டெழு கனலைக்\nகாலால் எழுப்புங் கருத்தறி வித்தே\n\nஅமுத நிலையும் ஆதித்தன் இயக்கமும்\nகுமுத சகாயன் குணத்தையுங் கூறி\nஇடைச்சக் கரத்தின் ஈரெட்டு நிலையும்\nஉடற்சக் கரத்தின் உறுப்பையுங் காட்டிச்,\n\nசண்முக தூலமுஞ் சதுர்முகச் சூக்கமும்\nஎண்முக மாக இனிதெனக் கருளிப்,\nபுரியட்ட காயம் புலப்பட எனக்குத்\nதெரியெட்டு நிலையும் தெரிசனப் படுத்திக்,\n\nகருத்தினிற் கபால வாயில் கட்டி,\nஇருத்தி முத்தி இனிதெனக் கருளி,\nஎன்னை அறிவித் தெனக்கருள் செய்து,\nமுன்னை வினையின் முதலைக் களைந்தே,\n\nவாக்கும் மனமும் இல்லா மனோலயம்\nதேக்கியே என்றன் சிந்தை தெளிவித்து,\nஇருவெளி யிரண்டிற் கொன்றிட மென்ன\nஅருள்தரும் ஆனந்தத் தழுத்தி, என் செவியில்\n\nஎல்லை இல்லா ஆனந் தமளித்,\nதல்லல் களைந்தே, அருள்வழி காட்டிச்,\nசத்தத்தி னுள்ளே சதாசிவம் காட்டிச்,\nசித்தத்தி னுள்ளே சிவலிங்கங் காட்டி,\n\nஅணுவிற் கணுவாய் அப்பாலுக் கப்பாலாய்க்\nகணுமுற்றி நின்ற கரும்புள்ளே காட்டி,\nவேடமும் நீரும் விளங்க நிறுத்திக்,\nகூடுமெய்த் தொண்டர் குழாத்துடன் கூட்டி\n\nஅஞ்சக் கரத்தின் அரும்பொருள் தன்னை\nநெஞ்சக் கரத்தின் நிலையறி வித்துத்,\nதத்துவ நிலையைத் தந்தெனை ஆண்ட\nவித்தக விநாயக, விரைகழல் சரணே.",
      "mainGod": "ganesh"
    },
    {
      "title": "கைத்தல நிறைகனி",
      "author": "அருணகிரிநாதர்",
      "lyrics": "கைத்தல நிறைகனி அப்ப மொடு அவல் பொரி\nகப்பிய கரிமுகன் அடிபேணி\n\nகற்றிடும் அடியவர் புத்தியில் உறைபவர்\nகற்பகம் என வினை கடிதேகும்\n\nமத்தமும் மதியமும் வைத்திடும் அரன்மகன்\nமற்பொரு திரள்புய மதயானை\n\nமத்தள வயிறனை உத்தமி புதல்வனை\nமட்டு அவிழ் மலர் கொ(ண்)டு பணிவேனே\n\nமுத்தமிழ் அடைவினை முற்படு கிரி தனில்\nமுற்பட எழுதிய முதல்வோனே\n\nமுப்புரம் எரி செய்த அச்சிவன் உறை ரதம்\nஅச்சு அது பொடி செய்த அதிதீரா\n\nஅத்துயர் அது கொ(ண்)டு சுப்பிரமணி படும்\nஅப்புனம் அதனிடை இபமாகி\n\nஅக்குற மகளுடன் அச்சிறு முருகனை\nஅக்கணம் மணம் அருள் பெருமாளே",
      "mainGod" : "ganesh"
    },
    {
      "title": "108 விநாயகர் போற்றி",
      "author": "",
      "lyrics": "ஓம் விநாயகனே போற்றி\nஓம் வினைகள் தீர்ப்பவனே போற்றி\nஓம் அரசமரத்தடி அமர்ந்தவனே போற்றி\nஓம் அகந்தை அழிப்பவனே போற்றி\n\nஓம் அமிர்த கணேசா போற்றி\nஓம் அறுகினில் மகிழ்பவனே போற்றி\nஓம் அச்சம் தவிர்ப்பவனே போற்றி\nஓம் ஆனை முகத்தோனே போற்றி\nஓம் ஆறுமுகன் சோதரணே போற்றி\nஓம் ஆதி மூலமே போற்றி ஓம் ஆனந்த உருவே போற்றி\nஓம் ஆபத் சகாயா போற்றி\n\nஓம் இமவான் சந்ததியே போற்றி\nஓம் இடரைக் களைவோனே போற்றி\nஓம் ஈசன் மகனே போற்றி\nஓம் ஈகை உருவே போற்றி\nஓம் உண்மை வடிவே போற்றி\nஓம் உலக நாயகனே போற்றி\nஓம் ஊறும் களிப்பே போற்றி\nஓம் ஊழ்வினை அறுப்பவனே போற்றி\nஓம் எளியவனே போற்றி\nஓம் எந்தையே போற்றி\nஓம் எங்குமிருப்பவனே போற்றி\nஓம் எருக்கு அணிந்தவனே போற்றி\nஓம் ஏழை பங்காளனே போற்றி\nஓம் ஏற்றம் அளிப்பவனே போற்றி\nஓம் ஐயனே போற்றி ஓம் ஐங்கரனே போற்றி\nஓம் ஒப்பிலாதவனே போற்றி\nஓம் ஒதுக்க முடியாதவனே போற்றி\nஓம் ஒளிமய உருவே போற்றி\nஓம் ஒளவைக் கருளியவனே போற்றி\nஓம் கருணாகரனே போற்றி\nஓம் கரணத்தில் மகிழ்பவனே போற்றி\nஓம் கணேசனே போற்றி\n\nஓம் கணநாயகனே போற்றி\nஓம் கண்ணிற்படுபவனே போற்றி\nஓம் கலியுக நாதனே போற்றி\nஓம் கற்பகத்தருவே போற்றி\nஓம் கந்தனுக்கு தவியவனே போற்றி\nஓம் கிருபாநிதியே போற்றி\nஓம் கீர்த்தி அளிப்பவனே போற்றி\nஓம் குட்டில் மகிழ்பவனே போற்றி\nஓம் குறைகள் தீர்ப்பவனே போற்றி\nஓம் குணநிதியே போற்றி\nஓம் குற்றம் பொறுப்போனே போற்றி\n\nஓம் கூவிட வருவோய் போற்றி\nஓம் கூத்தன் மகனே போற்றி\nஓம் கொள்ளை கொள்வோனே போற்றி\nஓம் கொழுக்கட்டைப் பிரியனே போற்றி\nஓம் கோனே போற்றி\nஓம் கோவிந்தன் மருமகனே போற்றி\nஓம் சடுதியில் வருபவனே போற்றி\nஓம் சங்கரன் புதல்வனே போற்றி\nஓம் சங்கடஹரனே போற்றி\nஓம் சதுர்த்தி நாயகனே போற்றி\nஓம் சிறிய கண்ணோனே போற்றி\nஓம் சித்தம் கவர்ந்தோனே போற்றி\nஓம் சுருதிப் பொருளே போற்றி\n\nஓம் சுந்தரவடிவே போற்றி\nஓம் ஞாலம் காப்பவனே போற்றி\nஓம் ஞான முதல்வனே போற்றி\nஓம் தந்தம் உடைந்தவனே போற்றி\nஓம் தந்தத்தாற் எழுதியவனே போற்றி\nஓம் தும்பிக்கை உடையாய் போற்றி\nஓம் துயர் துடைப்பவனே போற்றி\nஓம் தெருவெலாம் காப்பவனே போற்றி\nஓம் தேவாதி தேவனே போற்றி\n\nஓம் தொந்தி விநாயகனே போற்றி\nஓம் தொழுவோ நாயகனே போற்றி\nஓம் தோணியே போற்றி\nஓம் தோன்றலே போற்றி\nஓம் நம்பியே போற்றி\nஓம் நாதனே போற்றி\nஓம் நீறணிந்தவனே போற்றி\nஓம் நீர்க்கரையமர்ந்தவனே போற்றி\nஓம் பழத்தை வென்றவனே போற்றி\nஓம் பாரதம் எழுதியவனே போற்றி\nஓம் பரம்பொருளே போற்றி\nஓம் பரிபூரணனே போற்றி\nஓம் பிரணவமே போற்றி\n\nஓம் பிரம்மசாரியே போற்றி\nஓம் பிள்ளையாரே போற்றி\nஓம் பிள்ளையார்பட்டியானே போற்றி\nஓம் பிறவிப்பிணி தீர்ப்பவனே போற்றி\nஓம் பிள்ளைகளை ஈர்ப்பவனே போற்றி\nஓம் புதுமை வடிவே போற்றி\nஓம் புண்ணியனே போற்றி\nஓம் பெரியவனே போற்றி\nஓம் பெரிய உடலோனே போற்றி\n\nஓம் பேரருளாளனே போற்றி\nஓம் பேதம் அறுப்போனே போற்றி\nஓம் மஞ்சளில் இருப்பவனே போற்றி\nஓம் மகிமையளிப்பவனே போற்றி\nஓம் மகாகணபதியே போற்றி\nஓம் மகேசுவரனே போற்றி\nஓம் முக்குறுணி விநாயகனே போற்றி\nஓம் முதலில் வணங்கப்படுவோனே போற்றி\nஓம் முறக்காதோனே போற்றி\nஓம் முழுமுதற்கடவுளே போற்றி\nஓம் முக்கணன் மகனே போற்றி\nஓம் முக்காலம் அறிந்தானே போற்றி\nஓம் மூத்தோனே போற்றி\n\nஓம் மூஞ்சுறு வாகனனே போற்றி\nஓம் வல்லப கணபதியே போற்றி\nஓம் வரம்தரு நாயகனே போற்றி\nஓம் விக்னேஸ்வரனே போற்றி\nஓம் வியாஸன் சேவகனே போற்றி\nஓம் விடலைக்காய் ஏற்பவனே போற்றி\nஓம் வெற்றியளிப்பவனே போற்றி",
      "mainGod": "ganesh"
    },
    {
      "title": "சிவபுராணம்",
      "author": "மாணிக்கவாசகர்",
      "lyrics": "நமச்சிவாய வாழ்க நாதன் தாள் வாழ்க\nஇமைப்பொழுதும் என்நெஞ்சில் நீங்காதான் தாள் வாழ்க\nகோகழி யாண்ட குருமனிதன் தாள் வாழ்க\nஆகம மாகிநின் றண்ணிப்பான் தாள் வாழ்க\nஏகன் அநேகன் இறைவன் அடி வாழ்க\nவேகங் கெடுத்தாண்ட வேந்தனடி வெல்க\nபிறப்பறுக்கும் பிஞ்ஞகன்றன் பெய்கழல்கள் வெல்க\nபுறத்தார்க்குச் சேயோன்றன் பூங்கழல்கள் வெல்க\nகரம் குவிவார் உள்மகிழும் கோன்கழல்கள் வெல்க\nசிரம் குவிவார் ஊங்குவிக்கும் சீரோன் கழல்வெல்க\n\nஈசனடி போற்றி எந்தையடி போற்றி\nதேசனடி போற்றி சிவன்சே வடி போற்றி\nநேயத்தே நின்ற நிமல னடி போற்றி\nமாயப் பிறப்பறுக்கும் மன்னனடி போற்றி\n\nசீரார் பெருந்துறைநந் தேவனடி போற்றி\nஆராத இன்பம் அருளுமலை போற்றி\nசிவன் அவன் என் சிந்தையுள் நின்ற அதனால்\nஅவனரு ளாளே அவன்றாள் வணங்கிச்\nசிந்தைமகிழச் சிவபுரா ணந்தன்னை\nமுந்தை வினைமுழுதும் ஓய உரைப்பனயான்\nகண்ணுதலான் தன் கருணைக் கண்காட்ட வந்தெய்தி\nஎண்ணுதற் கெட்டா எழிலாற் கழலிறைஞ்சி\nவிண்ணிறைந்து மண்ணிறைந்து மிக்காய் விளங்கொளியாய்\nஎண்ணிறந் தெல்லை யிலாதானே நின்பெருஞ்சீர்\nபொல்லா வினையேன் புகழும் ஆறு ஒன்று அறியேன்\n\nபுல்லாகிப் பூடாய்ப் புழுவாய் மரமாகிப்\nபல்விருக மாகிப் பறவையாய்ப் பாம்பாகிக்\nகல்லாய் மனிதராய்ப் பேயாய்க் கணங்களாய்\nவல்லசுர ராகி முனிவராய்த் தேவராய்ச்\nசெல்லாது நின்ற இத் தாவர சங்கமத்துள்\nஎல்லாப் பிறப்பும் பிறந்திளைத்தேன் எம்பெருமான்\nமெய்யேயுன் பொன்னடிகள் கண்டின்று வீடுற்றேன்\n\nஉய்ய என் உள்ளத்துள் ஓங்காரமாய் நின்ற\nமெய்யா விமலா விடைப்பாகா வேதங்கள்\nஐயா எனவோங்கி ஆழ்ந்தகன்ற நுண்ணியனே\nவெய்யாய் தணியாய் இயமான நாம் விமலா\nபொய்யா யினவெல்லாம் போயகல வந்தருளி\nமெய்ஞ்ஞான மாகி மிளிர்கின்ற மெய்ச்சுடரே\n\nஎஞ்ஞான மில்லாதேன் இன்பப் பெருமானே\nஅஞ்ஞானந் தன்னை அகல்விக்கும் நல்லறிவே\n\nஆக்கம் அளவிறுதி யில்லாய் அனைத்துலகும்\nஆக்குவாய் காப்பாய் அழிப்பாய் அருள்தருவாய்\nபோக்குவாய் என்னைப் புகுவிப்பாய் நின்றொழும்பின்\nநாற்றத்தின் நேரியாய் சேயாய் நணியானே\nமாற்றம் மனங்கழிய நின்ற மறையோனே\n\nகறந்தபால் கன்னலொடு நெய்கலந்தாற் போலச்\nசிறந்தடியார் சிந்தனையுள் தேனூறி நின்று\nபிறந்த பிறப்பறுக்கும் எங்கள் பெருமான்\nநிறங்களோ ரைந்துடையாய் விண்ணோர்கள் ஏத்த\n\nமறைந்திருந்தாய் எம்பெருமான் வல்வினையேன்றன்னை\nமறைந்திட மூடிய மாய இருளை\nஅறம்பாவம் என்னும் அருங்கயிற்றாற் கட்டிப்\nபுறத்தோல்போர்த் தெங்கும் புழுவழுக்கு மூடி\nமலஞ்சோரும் ஒன்பது வாயிற் குடிலை\nமலங்கப் புலனைந்தும் வஞ்சனையைச் செய்ய\nவிலங்கு மனத்தால் விமலா உனக்குக்\nகலந்த அன் பாகிக் கசிந்து ள்ளுருகும்\nநலந்தா னிலாத சிறியேற்கு நல்கி\nநிலந்தன்மேல் வந்தருளி நீள்கழல்கள் காட்டி\nநாயிற் கடையாய்க் கிடந்த அடியேற்குத்\nதாயிற் சிறந்த தயாவான தத்துவனே\n\nமாசற்ற சோதி மலர்ந்த மலர்ச்சுடரே\nதேசனே தேனார் அமுதே சிவபுரனே\nபாசமாம் பற்றறுத்துப் பாரிக்கும் ஆரியனே\nநேச அருள்புரிந்து நெஞ்சில்வஞ் சங்கெடப்\nபேராது நின்ற பெருங்கருணைப் பேராறே\nஆரா வமுதே அளவிளாப் பெம்மானே\nஓராதார் உள்ளத் தொளிக்கும் ஒளியானே\nநீரா யுருக்கியென் ஆருயிராய் நின்றானே\nஇன்பமும் துன்பமும் இல்லானே யுள்ளானே\nஅன்பருக் கன்பனே யாவையுமாய் அல்லையுமாய்\nசோதியனே துன்னிருளே தோன்றாப் பெருமையனே\nஆதியனே அந்தம் நடுவாகி அல்லானே\nஈர்த்தென்னை யாட்கொண்ட எந்தை பெருமானே\nகூர்த்தமெய்ஞ் ஞானத்தாற் கொண்டுணர்வார் தங்கருத்தின்\nநோக்கரிய நோக்கே நுணுக்கரிய நுண்ணுணர்வே\nபோக்கும் வரவும் புணர்வுமிலாப் புண்ணியனே\nகாக்குமெங்காவலனே காண்பரிய பேரொளியே\nஆற்றின்ப வெள்ளமே அத்தா மிக் காய் நின்ற\nதோற்றச் சுடரொளியாய்ச் சொல்லாத நுண்ணுணர்வாய்\nமாற்றமாம் வையகத்தின் வெவ்வேறே வந்தறிவாம்\nதேற்றனே தேற்றத் தெளிவேயென் சிந்தனையுள்\nஊற்றான உண்ணா ரமுதே உடையானே\nவேற்று விகார விடக்குடம்பின் உட்கிடப்ப\n\nஆற்றேன் எம் ஐயா அரனேயோ என்றென்று\nபோற்றிப் புகழ்ந்திருந்து பொய்கெட்டு மெய்யானார்\nமீட்டிங்கு வந்து வினைப்பிறவி சாராமே\nகள்ளப் புலக்குரம்பை கட்டழிக்க வல்லானே\nநள்ளிருளில் நட்டம் பயின்றாடும் நாதனே\nதில்லையுட் கூத்தனே தென்பாண்டி நாட்டானே\nஅல்லற் பிறவி அறுப்பானே ஓ என்று\nசொல்லற் கரியானைச் சொல்லித் திருவடிக்கீழ்\nசொல்லிய பாட்டின் பொருளுணர்ந்து சொல்லுவார்\nசெல்வர் சிவபுரத்தி னுள்ளார் சிவனடிக்கீழ்ப்\nபல்லோரும் ஏத்தப் பணிந்து!!\n\n",
      "mainGod": "shiva"
    },
    {
      "title": "லிங்காஷ்டகம்",
      "author": "ஆதி சங்கரர்",
      "lyrics": "ப்ரஹ்மமுராரி ஸுரார்சித லிங்கம்\nபனிர்மலபாஸித ஸோபித லிங்கம்\nஜன்மஜ துஃக வினாஸக லிங்கம்\nதத்-ப்ரணமாமி ஸதாஸிவ லிங்கம்\n\nதேவமுனி ப்ரவரார்சித லிங்கம்\nகாமதஹன கருணாகர லிங்கம்\nராவண தர்ப வினாஸன லிங்கம்\nதத்-ப்ரணமாமி ஸதாஸிவ லிங்கம்\n\nஸர்வ ஸுகம்த ஸுலேபித லிங்கம்\nபுத்தி விவர்தன காரண லிங்கம்\nஸித்த ஸுராஸுர வம்தித லிங்கம்\nதத்-ப்ரணமாமி ஸதாஸிவ லிங்கம்\n\nகனக மஹாமணி பூஷித லிங்கம்\nபணிபதி வேஷ்டித ஸோபித லிங்கம்\nதக்ஷ ஸுயஜ்ஞ னினாஸன லிங்கம்\nதத்-ப்ரணமாமி ஸதாஸிவ லிங்கம்\n\nகுங்கும சம்தன லேபித லிங்கம்\nபங்கஜ ஹார ஸுஸோபித லிங்கம்\nஸஞ்சித பாப வினாஸன லிங்கம்\nதத்-ப்ரணமாமி ஸதாஸிவ லிங்கம்\n\nதேவகணார்சித ஸேவித லிங்கம்\nபாவை யர்பக்திபிரேவச லிங்கம்\nதினகர கோடி ப்ரபாகர லிங்கம்\nதத்-ப்ரணமாமி ஸதாஸிவ லிங்கம்\n\nஅஷ்டதளோபரிவேஷ்டித லிங்கம்\nஸர்வஸமுத்பவ காரண லிங்கம்\nஅஷ்டதரித்ர வினாஸன லிங்கம்\nதத்-ப்ரணமாமி ஸதாஸிவ லிங்கம்\n\nஸுரகுரு ஸுரவர பூஜித லிங்கம்\nஸுரவன புஷ்ப ஸதார்சித லிங்கம்\nபராத்பரம் பரமாத்மக லிங்கம்\nதத்-ப்ரணமாமி ஸதாஸிவ லிங்கம்",
      "mainGod": "shiva"
    },
    {
      "title": "கோளறு பதிகம்",
      "author": "திருஞானசம்பந்தர்",
      "lyrics": "வேயுறு தோளிபங்கன் விடமுண்ட கண்டன்\nமிகநல்ல வீணை தடவி\nமாசறு திங்கள்கங்கை முடிமேல் அணிந்தென்\nஉளமே புகுந்த அதனால்\nஞாயிறு திங்கள்செவ்வாய் புதன்வியாழன் வெள்ளி\nசனிபாம்பு இரண்டும் உடனே\nஆசறு நல்லநல்ல அவைநல்ல நல்ல\nஅடியார் அவர்க்கு மிகவே.\n\nஎன்பொடு கொம்பொடாமை இவைமார்பு இலங்க\nஎருதேறி ஏழை உடனே\nபொன்பொதி மத்தமாலை புனல்சூடி வந்தென்\nஉளமே புகுந்த அதனால்\nஒன்பது ஒன்றொடுஏழு பதினெட்டொடு ஆறும்\nஉடனாய நாள்கள் அவைதாம்\nஅன்பொடு நல்லநல்ல அவைநல்ல நல்ல\nஅடியார் அவர்க்கு மிகவே.\n\nஉருவளர் பவளமேனி ஒளி நீறணிந்து\nஉமையோடும் வெள்ளை விடைமேல்\nமுருகலர் கொன்றைதிங்கள் முடிமேல் அணிந்தென்\nஉளமே புகுந்த அதனால்\nதிருமகள் கலையதூர்தி செயமாது பூமி\nதிசை தெய்வமான பலவும்\nஅருநெதி நல்லநல்ல அவைநல்ல நல்ல\nஅடியார் அவர்க்கு மிகவே.\n\nமதிநுதல் மங்கையோடு வடபால் இருந்து\nமறையோதும் எங்கள் பரமன்\nநதியொடு கொன்றைமாலை முடிமேல் அணிந்தென்\nஉளமே புகுந்த அதனால்\nகொதியுறு காலன்அங்கி நமனோடு தூதர்\nகொடு நோய்களான பலவும்\nஅதிகுணம் நல்லநல்ல அவைநல்ல நல்ல\nஅடியார் அவர்க்கு மிகவே\n\nநஞ்சணி கண்டன்எந்தை மடவாள் தனோடும்\nவிடையேறு நங்கள் பரமன்\nதுஞ்சிருள் வன்னிகொன்றை முடிமேல் அணிந்தென்\nஉளமே புகுந்த அதனால்\nவெஞ்சின அவுணரோடு உருமிடியும் மின்னும்\nமிகையான பூதம் அவையும்\nஅஞ்சிடு நல்லநல்ல அவைநல்ல நல்ல\nஅடியார் அவர்க்கு மிகவே\n\nவாள்வரிய தளதாடை வரி கோவணத்தர்\nமடவாள் தனோடு உடனாய்\nநாள்மலர் வன்னிகொன்றை நதிசூடி வந்தென்\nஉளமே புகுந்த அதனால்\nகோளரி உழுவையோடு கொலையானை கேழல்\nகொடு நாகமோடு கரடி\nஆளரி நல்லநல்ல அவைநல்ல நல்ல\nஅடியார் அவர்க்கு மிகவே\n\nசெப்பிள முலைநல்மங்கை ஒரு பாகமாக\nவிடையேறு செல்வன் அடைவார்\nஒப்பிள மதியும்அப்பும் முடிமேல் அணிந்தென்\nஉளமே புகுந்த அதனால்\nவெப்பொடு குளிரும்வாத மிகையான பித்தும்\nவினையான வந்து நலியா\nஅப்படி நல்லநல்ல அவைநல்ல நல்ல\nஅடியார் அவர்க்கு மிகவே\n\nவேள்பட விழிசெய்துஅன்று விடைமேல் இருந்து\nமடவாள் தனோடும் உடனாய்\nவாள்மதி வன்னிகொன்றை மலர்சூடி வந்தென்\nஉளமே புகுந்த அதனால்\nஏழ்கடல் சூழ்இலங்கை அரையன் தனோடும்\nஇடரான வந்து நலியா\nஆழ்கடல் நல்லநல்ல அவைநல்ல நல்ல\nஅடியார் அவர்க்கு மிகவே\n\nபலபல வேடமாகும் பரனாரி பாகன்\nபசுவேறும் எங்கள் பரமன்\nசலமகளோடு எருக்கு முடிமேல் அணிந்தென்\nஉளமே புகுந்த அதனால்\nமலர்மிசையோன் மால் மறையோடு தேவர்\nவரு காலமான பலவும்\nஅலைகடல் மேருநல்ல அவைநல்ல நல்ல\nஅடியார் அவர்க்கு மிகவே\n\nகொத்தலர் குழலியோடு விசையற்கு நல்கு\nகுணமாய வேட விகிர்தன்\nமத்தமும் மதியும் நாகம் முடிமேல் அணிந்தென்\nஉளமே புகுந்த அதனால்\nபுத்தரோடு அமணைவாதில் அழிவிக்கும் அண்ணல்\nதிருநீறு செம்மை திடமே\nஅத்தகு நல்லநல்ல அவைநல்ல நல்ல\nஅடியார் அவர்க்கு மிகவே\n\nதேனமர் பொழில்கொள்ஆலை விளைசெந்நெல் துன்னி\nவளர்செம்பொன் எங்கும் நிகழ\nநான்முகன் ஆதியாய பிரமா புரத்து\nமறைஞான ஞான முனிவன்\nதானுறு கோளுநாளும் அடியாரை வந்து\nநலியாத வண்ணம் உரைசெய்\nஆனசொல் மாலையோதும் அடியார்கள் வானில்\nஅரசாள்வர் ஆணை நமதே!!",
      "mainGod" : "shiva"
    },
    {
      "title": "சிவவாக்கியம்",
      "author": "சிவவாக்கியர்",
      "lyrics": "ஓம் நமசிவாய ஓம் ஓம் நமசிவாய\nஓம் நமசிவாய ஓம் ஓம் நமசிவாய(x2)\n\nஓடி ஓடி ஓடி ஓடி உட்கலந்த ஜோதியை\nநாடி நாடி நாடி நாடி நாட்களும் கழிந்துபோய்\nவாடி வாடி வாடி வாடி மாண்டுபோன மாந்தர்கள்\nகோடி கோடி கோடி கோடி எண்ணிறந்த கோடியே\n\nஓம் நமசிவாய ஓம் ஓம் நமசிவாய\nஓம் நமசிவாய ஓம் ஓம் நமசிவாய(x2)\n\nஇடதுகண்கள் சந்திரன் வலதுகண்கள் சூரியன்\nஇடக்கைசங்கு சக்கரம் வலக்கை சூல மான்மழு\nஎடுத்தபாதம் நீண்முடி எண்திசைக்கும் அப்புறம்\nஉடல்கடந்து நின்றமாயம் யாவர்காண வல்லரோ.\n\nஓம் நமசிவாய ஓம் ஓம் நமசிவாய\nஓம் நமசிவாய ஓம் ஓம் நமசிவாய(x2)\n\nஇல்லை இல்லை இல்லையென்று இயம்புகின்ற ஏழைகாள்\nஇல்லையென்று நின்றதொன்றை இல்லையென்ன லாகுமோ\nஇல்லையல்ல வொன்றுமல்ல இரண்டும் ஒன்றிநின்றதை\nஎல்லைகண்டு கொண்டபேர் இனிப்பிறப்பது இல்லையே.\n\nஓம் நமசிவாய ஓம் ஓம் நமசிவாய\nஓம் நமசிவாய ஓம் ஓம் நமசிவாய(x2)\n\nஓம்நமசி வாயமே உணர்ந்மெய் உணர்ந்தபின்\nஓம்நமசி வாயமே உணர்ந்துமெய் தெளிந்தபின்\nஓம்நமசி வாயமே உணர்ந்துமெய் உணர்ந்தபின்\nஓம்நமசி வாயமே உட்கலந்து நிற்குமே.",
      "mainGod" : "shiva"
    },
    {
      "title": "முத்தைத்தரு பத்தித் திருநகை",
      "author": "அருணகிரிநாதர்",
      "lyrics": "முத்தைத்தரு பத்தித் திருநகை\nஅத்திக்கிறை சத்திச் சரவண\nமுத்திக்கொரு வித்துக் குருபர …… எனவோதும்\n\nமுக்கட்பர மற்குச் சுருதியின்\nமுற்பட்டது கற்பித் திருவரும்\nமுப்பத்துமு வர்க்கத் தமரரும் …… அடிபேணப்\n\nபத்துத்தலை தத்தக் கணைதொடு\nஒற்றைக்கிரி மத்தைப் பொருதொரு\nபட்டப்பகல் வட்டத் திகிரியில் …… இரவாகப்\n\nபத்தற்கிர தத்தைக் கடவிய\nபச்சைப்புயல் மெச்சத் தகுபொருள்\nபட்சத்தொடு ரட்சித் தருள்வதும் …… ஒருநாளே\n\nதித்தித்தெய ஒத்தப் பரிபுர\nநிர்த்தப்பதம் வைத்துப் பயிரவி\nதிக்கொட்கந டிக்கக் கழுகொடு …… கழுதாடத்\n\nதிக்குப்பரி அட்டப் பயிரவர்\nதொக்குத்தொகு தொக்குத் தொகுதொகு\nசித்ரப்பவு ரிக்குத் த்ரிகடக …… எனவோதக்\n\nகொத்துப்பறை கொட்டக் களமிசை\nகுக்குக்குகு குக்குக் குகுகுகு\nகுத்திப்புதை புக்குப் பிடியென …… முதுகூகை\n\nகொட்புற்றெழ நட்பற் றவுணரை\nவெட்டிப்பலி யிட்டுக் குலகிரி\nகுத்துப்பட ஒத்துப் பொரவல …… பெருமாளே….",
      "mainGod": "muruga"
    },
    {
      "title": "கந்த சஷ்டி கவசம்",
      "author": "தேவராய சுவாமிகள்",
      "lyrics": "துதிப்போர்க்கு வல்வினை போம்; துன்பம்போம்; நெஞ்சில்\nபதிப்போர்க்குச் செல்வம் பலித்துக்-கதித்தோங்கும்\nநிஷ்டையுங் கைகூடும், நிமலரருள் கந்தர்\nசஷ்டி கவசம் தனை.\n\nஅமர ரிடர்தீர அமரம் புரிந்த\nகுமரனடி நெஞ்சே குறி…..\n\nசஷ்டியை நோக்கச் சரவண பவனார்\nசிஷ்டருக் குதவும் செங்கதிர் வேலோன்\nபாதம் இரண்டில் பன்மணிச் சதங்கை\nகீதம் பாடக் கிண்கிணி யாட\n\nமையல் நடனஞ்செய்யும் மயில்வா கனனார்\nகையில் வேலால் எனைக் காக்கவென் றுவந்து\nவரவர வேலா யுதனார் வருக\nவருக வருக மயிலோன் வருக…\n\nஇந்திரன் முதலா எண்டிசை போற்ற\nமந்திர வடிவேல் வருக வருக!\nவாசவன் மருகா வருக வருக\nநேசக் குறமகள் நினைவோன் வருக…\n\nஆறுமுகம் படைத்த ஐயா வருக\nநீறிடும் வேலவன் நித்தம் வருக\nசிரகிரி வேலவன் சீக்கிரம் வருக!\nசரவண பவனார் சடுதியில் வருக…\n\nரஹண பவச ர ர ர ர ர ர ர\nரிஹண பவச ரி ரி ரி ரி ரி ரி ரி\nவிநபவ சரஹண வீரா நமோநம\nநிபவ சரஹண நிறநிற நிறென\n\nவசர வணப வருக வருக\nஅசுரர் குடிகெடுத்த ஐயா வருக\nஎன்னை ஆளும் இளையோன் கையில்\nபன்னிரண் டாயுதம் பாசாங் குசமும்\n\nபரந்த விழிகள் பன்னிரண் டிலங்க\nவிரைந்தெனைக் காக்க வேலோன் வருக\nஐயும் கிலியும் அடைவுடன் சவ்வும்\nஉய்யொளி சௌவும் உயிரையும் கிலியும்\n\nகிலியுஞ் சௌவும் கிளரொளி யையும்\nநிலைபெற் றென்முன் நித்தமும் ஒளிரும்\nசண்முகன் நீயும் தனியொளி யொவ்வும்\nகுண்டலி யாம்சிவ குகன் தினம் வருக!\n\nஆறு முகமும் அணிமுடி ஆறும்\nநீறிடு நெற்றியில் நீண்ட புருவமும்\nபன்னிரு கண்ணும் பவளச்செவ் வாயும்\nநன்னெறி நெற்றியில் நவமணிச் சுட்டியும்\n\nஈராறு செவியில் இலகுகுண் டலமும்\nஆறிரு திண்புயத் தழகிய மார்பில்\nபல்பூ ஷணமும் பதக்கமும் தரித்து\nநன்மணி பூண்ட நவரத்ன மாலையும்\n\nமுப்புரி நூலும் முத்தணி மார்பும்\nசெப்பழ குடைய திருவயி றுந்தியும்\nதுவண்ட மருங்கில் சுடரொளிப் பட்டும்\nநவரத்தினம் பதித்த நற்சீ ராவும்\n\nஇருதொடை யழகும் இணைமுழந் தாளும்\nதிருவடி யதனில் சிலம்பொலி முழங்க\nசெககண செககண செககண செகண\nமொகமொக மொகமொக மொகமொக மொகென\n\nநகநக நகநக நகநக நகென\nடிகுகுண டிகுடிகு டிகுகுண டிகுண\nரரரர ரரரர ரரரர ரரர\nரிரிரிரி ரிரிரிரி ரிரிரிரி ரிரிரி\n\nடுடுடுடு டுடுடுடு டுடுடுடு டுடுடு\nடகுடகு டிகுடிகு டங்கு டிங்குகு\nவிந்து விந்து மயிலோன் விந்து\nமுந்து முந்து முருகவேள் முந்து\n\nஎன்றனை யாளும் ஏரகச் செல்வ\nமைந்தன் வேண்டும் வரமகிழ்ந் துதவும்\nலாலா லாலா லாலா வேசமும்\nலீலா லீலா லீலா வினோ தனென்று\n\nஉன் திருவடியை உறுதியென் றெண்ணும்\nஎந்தலை வைத்துன் இணையடி காக்க\nஎன்னுயிர்க் குயிராம் இறைவன் காக்க\nபன்னிரு விழியால் பாலனைக் காக்க\n\nஅடியேன் வதனம் அழகுவேல் காக்க\nபொடிபுனை நெற்றியைப் புனிதவேல் காக்க\nகதிர்வேல் இரண்டும் கண்ணினைக் காக்க\nவிழி செவி இரண்டும் வேலவர் காக்க\n\nநாசிகளி ரண்டும் நல்வேல் காக்க\nபேசிய வாய்தனைப் பெருவேல் காக்க\nமுப்பத் திருபல் முனைவேல் காக்க\nசெப்பிய நாவைச் செவ்வேல் காக்க\n\nகன்னமி ரண்டும் கதிர்வேல் காக்க\nஎன்னிளங் கழுத்தை இனியவேல் காக்க\nமார்பை ரத்ன வடிவேல் காக்க\nசேரிள முலைமார் திருவேல் காக்க\n\nவடிவே லிருதோள் வளம்பெறக் காக்க\nபிடரிக ளிரண்டும் பெருவேல் காக்க\nஅழகுடன் முதுகை அருள்வேல் காக்க\nபழுபதி னாறும் பருவேல் காக்க\n\nவெற்றிவேல் வயிற்றை விளங்கவே காக்க\nசிற்றிடை யழகுறச் செவ்வேல் காக்க\nநாணாங் கயிற்றை நல்வேல் காக்க\nஆண்பெண் குறிகளை அயில்வேல் காக்க\n\nபிட்ட மிரண்டும் பெருவேல் காக்க\nவட்டக் குதத்தை வடிவேல் காக்க\nபணைத் தொடை இரண்டும் பருவேல் காக்க\n\nகணைக்கால் முழந்தாள் கதிர்வேல் காக்க\nஐவிரல் அடியினை அருள்வேல் காக்க\nகைகளி ரண்டும் கருணைவேல் காக்க\n\nமுன்கையி ரண்டும் முரண்வேல் காக்க\nபின்கையி ரண்டும் பின்னவள் இருக்க\nநாவில் சரஸ்வதி நற்றுணை யாக\nநாபிக் கமலம் நல்வேல் காக்க\nமுப்பால் நாடியை முனைவேல் காக்க\n\nஎப்பொழு தும்எனை எதிர்வேல் காக்க\nஅடியேன் வசனம் அசைவுள நேரம்\nகடுகவே வந்து கனகவேல் காக்க\nவரும்பகல் தன்னில் வச்சிரவேல் காக்க\nஅரையிருள் தன்னில் அனையவேல் காக்க\n\nஏமத்தில் சாமத்தில் எதிர்வேல் காக்க\nதாமதம் நீக்கிச் சதுர்வேல் காக்க\nகாக்க காக்க கனகவேல் காக்க\nநோக்க நோக்க நொடியில் நோக்க\nதாக்க தாக்க தடையறக் தாக்க\n\nபார்க்க பார்க்க பாவம் பொடிபட\nபில்லி சூனியம் பெரும்பகை அகல\nவல்ல பூதம் வலாட்டிகப் பேய்கள்\nஅல்லற் படுத்தும் அடங்கா முனியும்\nபிள்ளைகள் தின்னும் புழக்கடை முனியும்\n\nகொள்ளிவாய்ப் பேய்களும், குறளைப் பேய்களும்\nபெண்களைத் தொடரும் பிரமராட் சதரும்\nஅடியனைக் கண்டால் அலறிக் கலங்கிட\nஇரிசு காட்டேரி இத்துன்ப சேனையும்\nஎல்லிலும் இருட்டிலும் எதிர்ப்படும் அண்ணரும்\n\nகனபூசை கொள்ளும் காளியோ டனைவரும்\nவிட்டாங் காரரும் மிகுபல பேய்களும்\nதண்டியக் காரரும் சண்டாளர் களும்\nஎன்பெயர் சொல்லவும் இடிவிழுந் தோடிட\n\nஆனை யடியினில் அரும்பா வைகளும்\nபூனை மயிரும் பிள்ளைகள் என்பும்\nநகமும் மயிரும் நீள்முடி மண்டையும்\nபாவைக ளுடனே பலகல சத்துடன்\n\nமனையிற் புதைத்த வஞ்சனை தனையும்\nஒட்டியச் செருக்கும் ஒட்டிய பாவையும்\nகாசும் பணமும் காவுடன் சோறும்\nஓதும் அஞ்சனமும் ஒருவழிப் போக்கும்\n\nஅடியனைக் கண்டால் அலைந்து குலைந்திட\nமாற்றார் வஞ்சகர் வந்து வணங்கிட\nகாலதூ தாளெனைக் கண்டாற் கலங்கிட\nஅஞ்சி நடுங்கிட அரண்டு புரண்டிட\n\nவாய்விட் டலறி மதிகெட் டோட\nபடியினில் முட்ட பாசக் கயிற்றால்\nகட்டுடன் அங்கம் கதறிடக் கட்டு\nகட்டி உருட்டு கைகால் முறிய\n\nகட்டு கட்டு கதறிடக் கட்டு\nமுட்டு முட்டு முழிகள் பிதுங்கிட\nசெக்கு செக்கு செதில் செதிலாக\nசொக்கு சொக்கு சூர்ப்பகைச் சொக்கு\n\nகுத்து குத்து கூர்வடி வேலால்\nபற்று பற்று பகலவன் தணலெரி\nதணலெரி தணலெரி தணலது வாக\nவிடு விடு வேலை வெகுண்டது வோடப்\n\nபுலியும் நரியும் புன்னரி நாயும்\nஎலியும் கரடியும் இனித் தொடர்ந் தோட\nதேளும் பாம்பும் செய்யான் பூரான்\nகடிவிட விஷங்கள் கடித்துய ரங்கம்\n\nஏறிய விஷங்கள் எளிதுடன் இறங்க\nஒளிப்புஞ் சுளுக்கும் ஒருதலை நோயும்\nவாதஞ் சயித்தியம் வலிப்புப் பித்தம்\nசூலைசயங் குன்மம் சொக்குச் சிரங்கு\n\nகுடைச்சல் சிலந்தி குடல்விப் பிரிதி\nபக்கப் பிளவை படர்தொடை வாழை\nகடுவன் படுவன் கைத்தாள் சிலந்தி\nபற்குத் தரணை பருஅரை யாப்பும்\n\nஎல்லாப் பிணியும் என்றனைக் கண்டால்\nநில்லா தோட நீஎனக் கருள்வாய்\nஈரேழு உலகமும் எனக் குறவாக\nஆணும் பெண்ணும் அனைவரும் எனக்கா\n\nமண்ணா ளரசரும் மகிழ்ந்துற வாகவும்\nஉன்னைத் துதிக்க உன் திரு நாமம்\nசரவண பவனே சைலொளி பவனே\nதிரிபுர பவனே திகழொளி பவனே\n\nபரிபுர பவனே பவமொளி பவனே\nஅரிதிரு மருகா அமரா வதியைக்\nகாத்துத் தேவர்கள் கடும்சிறை விடுத்தாய்\nகந்தா குகனே கதிர்வே லவனே\n\nகார்த்திகை மைந்தா கடம்பா கடம்பனை\nஇடும்பனை யழித்த இனியவேல் முருகா\nதனிகா சலனே சங்கரன் புதல்வா\nகதிர்கா மத்துறை கதிர்வேல் முருகா\n\nபழநிப் பதிவாழ் பாலகு மாரா\nஆவினன் குடிவாழ் அழகிய வேலா\nசெந்தின்மா மலையுறும் செங்கல்வ ராயா\nசமரா புரிவாழ் சண்முகத் தரசே\n\nகாரார் குழலாள் கலைமகள் நன்றாய்\nஎன்நா இருக்க யானுனைப் பாட\nஎனைத் தொடர்ந்திருக்கும் எந்தை முருகனைப்\nபாடினேன் ஆடினேன் பரவச மாக\n\nஆடினேன் நாடினென் ஆவினன் பூதியை\nநேச முடன்யான் நெற்றியில் அணிய\nபாச வினைகள் பற்றது நீங்கி\nஉன்பதம் பெறவே உன்னரு ளாக\n\nஅன்புடன் இரட்சி அன்னமுஞ் சொன்னமும்\nமெத்தமெத் தாக வேலா யுதனார்\nசித்திபெற் றடியேன் சிறப்புடன் வாழ்க\nவாழ்க வாழ்க மயிலோன் வாழ்க\n\nவாழ்க வாழ்க வடிவேல் வாழ்க\nவாழ்க வாழ்க மலைக்குரு வாழ்க\nவாழ்க வாழ்க மலைக்குற மகளுடன்\nவாழ்க வாழ்க வாரணத் துவசம்\n\nவாழ்க வாழ்கஎன் வறுமைகள் நீங்க\nஎத்தனை குறைகள் எத்தனை பிழைகள்\nஎத்தனை அடியேன் எத்தனை செயினும்\nபெற்றவன் நீகுரு பொறுப்பது உன்கடன்\n\nபெற்றவள் குறமகள் பெற்றவ ளாமே\nபிள்ளையென் றன்பாய்ப் பிரிய மளித்து\nமைந்தனென் மீதுன் மனமகிழ்ந் தருளித்\nதஞ்சமென் றடியார் தழைத்திட அருள்செய்\n\nகந்தர் சஷ்டி கவசம் விரும்பிய\nபாலன் தேவ ராயன் பகர்ந்ததைக்\nகாலையில் மாலையில் கருத்துடன் நாளும்\nஆசா ரத்துடன் அங்கந் துலக்கி\n\nநேசமுடன் ஒரு நினைவது வாகிக்\nகந்தர் சஷ்டிக் கவசம் இதனைச்\nசிந்தை கலங்காது தியானிப் பவர்கள்\nஒருநாள் முப்பத் தாறுருக் கொண்டு\nஓதியே ஜெபித்து உகந்துநீ றணிய\n\nஅஷ்டதிக் குள்ளோர் அடங்கலும் வசமாய்த்\nதிசைமன்ன ரெண்மர் செயலாது அருளுவர்\nமாற்றவ ரல்லாம் வந்து வணங்குவர்\n\nநவகோள் மகிழ்ந்து நன்மை யளித்திடும்\nநவமதனெனவும் நல்லெழில் பெறுவர்\nஎந்த நாளும் ஈரெட்டாய் வாழ்வார்\nகந்தர்கை வேலாம் கவசத் தடியை\n\nவழியாய்க் காண மெய்யாய் விளங்கும்\nவிழியாற் காண வெருண்டிடும் பேய்கள்\nபொல்லா தவரைப் பொடிபொடி யாக்கும்\nநல்லோர் நினைவில் நடனம் புரியும்\n\nசர்வ சத்ரு சங்கா ரத்தடி\nஅறிந்தென துள்ளம் அஷ்ட லட்சுமிகளில்\nவீரலட் சுமிக்கு விருந்துண வாகச்\nசூரபத் மாவைத் துணித்தகை யதனால்\nஇருபத் தேழ்வர்க் குவந்தமு தளித்த\n\nகுருபரன் பழநிக் குன்றினி லிருக்கும்\nசின்னக் குழந்தை சேவடி போற்றி!\nஎனைத்தடுத் தாட்கொள என்றன துள்ளம்\nமேவிய வடிவுறும் வேலவா போற்றி!\n\nதேவர்கள் சேனா பதியே போற்றி!\nகுறமகள் மனமகிழ் கோவே போற்றி!\nதிறமிகு திவ்விய தேகா போற்றி!\nஇடும்பா யுதனே இடும்பா போற்றி!\n\nகடம்பா போற்றி கந்தா போற்றி!\nவெட்சி புனையும் வேலே போற்றி!\nஉயர்கிரி கனக சபைக்கோ ரரசே!\nமயில்நட மிடுவோய் மலரடி சரணம்!\n\nசரணம் சரணம் சரவண பவஓம்\nசரணம் சரணம் சண்முகா சரணம்!\nசரணம் சரணம் சண்முகா சரணம்!",
      "mainGod": "muruga"
    },
    {
      "title": "சண்முக கவசம்",
      "author": "ஸ்ரீமத் பாம்பன் குமரகுருதாச சுவாமிகள்",
      "lyrics": "அண்டமாய் அவனியாகி அறியொணாப் பொருள (து) ஆகித்\nதொண்டர்கள் குருவுமாகித் துகள் அறு தெய்வமாகி\nஎண்திசை போற்ற நின்ற என்அருள் ஈசன் ஆன\nதிண்திறள் சரவணத்தான் தினமும் என் சிரசைக் காக்க. ... ... ... ... (1)\n\nஆதியாம் கயிலைச் செல்வன்அணிநெற்றி தன்னைக் காக்க\nதாதவிழ் கடப்பந் தாரான் தானிரு நுதலைக் காக்க\nசோதியாம் தணிகை ஈசன் துரிசுஇலா விழியைக் காக்க\nநாதனாம் கார்த்தி கேயன் நாசியை நயந்து காக்க. ... ... ... ... (2)\n\nஇருசெவிகளையும் செவ்வேள் இயல்புடன் காக்க, வாயை\nமுருகவேள் காக்க, நாப்பல் முழுதும்நல் குமரன் காக்க\nதுரிசஅறு கதுப்பை யானைத் துண்டனார் துணைவன் காக்க\nதிருவுடன் பிடரி தன்னைச் சிவசுப்ர மணியன் காக்க. ... ... ... ... (3)\n\nஈசனாம் வாகுலேயன் எனது கந்தரத்தைக் காக்க\nதேசுறு தோள் விலாவும் திருமகள் மருகன் காக்க\nஆசிலா மார்பை ஈராறு ஆயுதன் காக்க, எந்தன்\nஏசிலா முழங்கை தன்னை எழில் குறிஞ்சிக்கோன் காக்க. ... ... ... ... (4)\n\nஉறுதியாய் முன்கை தன்னை உமையிள மதலை காக்க\nதறுகண் ஏறிடவே என்கைத் தலத்தை மாமுருகன் காக்க\nபுறம்கையை அயிலோன் காக்க, பொறிக்கர விரல்கள் பத்தும்\nபிறங்கு மால்மருகன்காக்க, பின்முதுகைச் சேய் காக்க. ... ... ... ... (5)\n\nஊண்நிறை வயிற்றை மஞ்ஞை ஊர்த்தியோன் காக்க, வம்புத்\nதோள்நிமிர் சுரேசன் உந்திச் சுழியினைக் காக்க, குய்ய\nநாணினை அங்கி கெளரிநந்தனன் காக்க, பீஜ\nஆணியை கந்தன்காக்க, அறுமுகன் குதத்தைக் காக்க. ... ... ... ... (6)\n\nஎஞ்சிடாது இடுப்பை வேலுக்கு இறைவனார் காக்க காக்க\nஅம்சகனம் ஓர் இரண்டும் அரன்மகன் காக்க காக்க\nவிஞ்சிடு பொருள் காங்கேயன் விளரடித் தொடையைக் காக்க\nசெஞ்சரண நேச ஆசான் திமிரு முன் தொடையைக் காக்க. ... ... ... ... (7)\n\nஏரகத் தேவன்என்தாள் இரு முழங்காலும் காக்க\nசீருடைக் கணைக்கால் தன்னைச் சீரலைவாய்த்தே காக்க\nநேருடைப் பரடு இரண்டும் நிகழ் பரங்கிரியன் காக்க\nசீரிய குதிக்கால் தன்னைத் திருச்சோலை மலையன் காக்க. ... ... ... ... (8)\n\nஐயுறு மலையன்பாதத்து அமர் பத்து விரலும் காக்க\nபையுறு பழநி நாத பரன், அகம் காலைக் காக்க\nமெய்யுடன் முழுதும், ஆதி விமல சண்முகவன் காக்க\nதெய்வ நாயக விசாகன் தினமும் என் நெஞ்சைக் காக்க. ... ... ... ... (9)\n\nஒலியெழ உரத்த சத்தத் தொடுவரு பூத ப்ரேதம்\nபலிகொள் இராக்கதப்பேய் பலகணத்து எவை ஆனாலும்\nகிலிகொள எனைவேல் காக்க, கெடுபரர் செய்யும் சூன்யம்\nவலியுள மந்த்ர தந்த்ரம் வருத்திடாது அயில்வேல் காக்க. ... ... ... ... (10)\n\nஓங்கிய சீற்றமே கொண்டு உவணிவில் வேல் சூலங்கள்\nதாங்கிய தண்டம் எஃகம் தடி பரசு ஈட்டி யாதி\nபாங்குடை ஆயுதங்கள் பகைவர் என் மேலே ஓச்சின்,\nதீங்கு செய்யாமல் என்னைத் திருக்கைவேல் காக்க காக்க. ... ... ... ... (11)\n\nஒளவியமுளர் ஊன் உண்போர் அசடர் பேய் அரக்கர் புல்லர்\nதெவ்வர்கள் எவர் ஆனாலும் திடமுடன் எனைமல் கட்டத்\nதவ்வியே வருவா ராயின், சராசரம் எலாம் புரக்கும்\nகவ்வுடைச் சூர சண்டன் கைஅயில் காக்க காக்க. ... ... ... ... (12)\n\nகடுவிடப் பாந்தள் சிங்கம் கரடி நாய் புலிமா யானை\nகொடிய கோணாய் குரங்கு கோல மார்ச்சாலம் சம்பு\nநடையுடை எதனா லேனும் நான் இடர்ப் பட்டி டாமல்\nசடுதியில் வடிவேல் காக்க சானவிமுளை வேல் காக்க. ... ... ... ... (13)\n\nஙகரமே போல் தழீஇ ஞானவேல் காக்க, வன்புள்\nசிகரிதேள் நண்டுக் காலி செய்யன் ஏறு ஆலப் பல்லி\nநகமுடை ஓந்தி பூரான் நளிவண்டு புலியின் பூச்சி\nஉகமிசை இவையால், எற் குஓர் ஊறுஇலாது ஐவேல் காக்க. ... ... ... ... (14)\n\nசலத்தில் உய்வன்மீன் ஐறு, தண்டுடைத் திருக்கை, மற்றும்\nநிலத்திலும் சலத்திலும் தான் நெடுந்துயர் தரற்கே உள்ள\nகுலத்தினால், நான் வருத்தம் கொண்டிடாது அவ்வவ்வேளை\nபலத்துடன் இருந்து காக்க, பாவகி கூர்வேல் காக்க. ... ... ... ... (15)\n\nஞமலியம் பரியன்கைவேல், நவக்கிரகக்கோள் காக்க\nசுமவிழி நோய்கள், தந்த சூலை, ஆக்கிராண ரோகம்,\nதிமிர்கழல் வாதம், சோகை, சிரமடி கர்ண ரோகம்\nஎமை அணுகாமலே பன்னிருபுயன் சயவேல் காக்க. ... ... ... ... (16)\n\nடமருகத்து அடிபோல் நைக்கும் தலையிடி, கண்ட மாலை\nகுமுறு விப்புருதி, குன்மம், குடல்வலி, ஈழை காசம்,\nநிமிரொணா(து) இருத்தும்வெட்டை, நீர்பிரமேகம் எல்லாம்\nஎமை அடையாமலே குன்று எறிந்தவன் கைவேல் காக்க. ... ... ... ... (17)\n\nஇணக்கம் இல்லாத பித்த எரிவு, மாசுரங்கள், கைகால்\nமுணக்கவே குறைக்கும் குஷ்டம், மூலவெண்முளை, தீமந்தம்\nசணத்திலே கொல்லும் சன்னி சாலம் என்று அறையும் இந்த\nபிணிக்குலம் எனை ஆளாமல் பெரும்சக்தி வடிவேல் காக்க. ... ... ... ... (18)\n\nதவனமா ரோகம், வாதம், சயித்தியம், அரோசகம், மெய்\nசுவறவே செய்யும் மூலச்சூடு, இளைப்பு, உடற்று விக்கல்,\nஅவதிசெய் பேதி சீழ்நோய், அண்டவாதங்கள், சூலை\nஎவையும் என்னிடத்து எய்தாமல் எம்பிரான் திணிவேல் காக்க. ... ... ... ... (19)\n\nநமைப்புறு கிரந்தி, வீக்கம் நணுகிடு பாண்டு, சோபம்\nஅமர்த்திடு கருமை வெண்மை ஆகுபல் தொழுநோய் கக்கல்\nஇமைக்குமுன் உறு வலிப்போடு எழுபுடைப்பகந்த ராதி\nஇமைப்பொழுதேனும் என்னை எய்தாமல் அருள்வேல் காக்க. ... ... ... ... (20)\n\nபல்லது கடித்து மீசை படபடென்றே துடிக்கக்\nகல்லினும் வலிய நெஞ்சம் காட்டியே உருட்டி நோக்கி\nஎல்லினும் கரிய மேனி எமபடர், வரினும் என்னை\nஒல்லையில் தார காரி ஓம் ஐம் ரீம் வேல் காக்க. ... ... ... ... (21)\n\nமண்ணிலும் மரத்தின்மீது மலையிலும் நெருப்பின் மீதும்\nதண்ணிறை ஜலத்தின் மீதும்சாரி செய் ஊர்தி மீதும்\nவிண்ணிலும் பிலத்தின் உள்ளும் வேறு எந்த இடத்தும் என்னை\nநண்ணிவந்து அருள் ஆர்சஷ்டி நாதன் வேல் காக்க காக்க. ... ... ... ... (22)\n\nயகரமேபோல் சூல் ஏந்தும் நறும்புயன் வேல்முன் காக்க\nஅகரமே முதலாம் ஈராறு அம்பகன் வேல்பின் காக்க\nசகரமோடு ஆறும் ஆனோன் தன்கைவேல் நடுவில் காக்க\nசிகரமின் தேவ மோலி திகழ் ஐவேல் கீழ்மேல் காக்க. ... ... ... ... (23)\n\nரஞ்சித மொழி தேவானை நாயகன் வள்ளி பங்கன்\nசெஞ்சய வேல் கிழக்கில் திறமுடன் காக்க, அங்கி\nவிஞ்சிடு திசையில் ஞான வீரன் வேல் காக்க, தெற்கில்\nஎஞ்சிடாக் கதிர்கா மத்தோன் இகலுடைக் கரவேல் காக்க. ... ... ... ... (24)\n\nலகரமே போல் காளிங்கன்நல்லுடல் நெளிய நின்று\nதகர மர்த்தனமே செய்த சங்கரி மருகன் கைவேல்,\nநிகழ்எனை நிருதி திக்கில் நிலைபெறக் காக்க, மேற்கில்\nஇகல் அயில்காக்க, வாயுவினில் குகன் கதிர்வேல் காக்க. ... ... ... ... (25)\n\nவடதிசை தன்னில் ஈசன்மகன்அருள் திருவேல் காக்க\nவிடையுடை ஈசன் திக்கில் வேத போதகன் வேல் காக்க\nநடக்கையில் இருக்கும்ஞான்றும் நவில்கையில் நிமிர்கையில், கீழ்க்\nகிடக்கையில் தூங்குஞான்றும் கிரிதுளைத்துள வேல்காக்க. ... ... ... ... (26)\n\nஇழந்துபோகாத வாழ்வை ஈயும் முத்தையனார் கைவேல்,\nவழங்கும் நல் ஊண் உண்போதும் மால்விளையாட்டின் போதும்\nபழஞ்சுரர் போற்றும் பாதம் பணிந்து நெஞ்சு அடக்கும் போதும்\nசெழும்குணத்தோடே காக்க, திடமுடன் மயிலும் காக்க. ... ... ... ... (27)\n\nஇளமையில் வாலிபத்தில் ஏறிடு வயோதிகத்தில்\nவளர் அறுமுகச் சிவன்தான் வந்தெனைக் காக்க காக்க\nஒளிஎழு காலை, முன்எல் ஓம் சிவ சாமி காக்க\nதெளிநடு பிற்பகல் கால், சிவகுரு நாதன் காக்க. ... ... ... ... (28)\n\nஇறகுடைக்கோழித் தோகைக்கு இறைமுன் இராவில் காக்க\nதிறலுடைச் சூர்ப்பகைத்தே, திகழ்பின் இராவில் காக்க\nநறவுசேர் தாள் சிலம்பன் நடுநிசி தன்னில் காக்க\nமறைதொழு குழகன் எம்கோன் மாறாது காக்க காக்க. ... ... ... ... (29)\n\nஇனம்எனத் தொண்டரோடும் இணக்கிடும் செட்டி காக்க\nதனிமையில் கூட்டந் தன்னில் சரவண பவனார் காக்க\nநனி அநுபூதி சொன்ன நாதர்கோன் காக்க இத்தைக்\nகனிவோடு சொன்ன தாசன் கடவுள்தான் காக்கவந்தே. ... ... ... ... (30)\n",
      "mainGod": "muruga"
    },
    {
      "title": "சத்யநாராயண அஷ்டோத்திரம்",
      "author": "",
      "lyrics": "ஓம் அனந்த நாதா போற்றி\nஓம் அயோத்தி ராஜா போற்றி\nஓம் அச்சுதா போற்றி\n\nஓம் அழகர்மலை அழகா போற்றி\nஓம் அனந்த சயனா போற்றி\nஓம் அநந்தாயா போற்றி\nஓம் ஆலிலைக் கண்ணா போற்றி\nஓம் ஆதிசேஷா போற்றி\nஓம் ஆதித்யா போற்றி\nஓம் இலட்சுமிவாசா போற்றி\n\nஓம் கார்வண்ணா போற்றி\nஓம் காளிங்க நர்த்தனா போற்றி\nஓம் கருட வாகனனே போற்றி\nஓம் கமலக்கண்ணா போற்றி\nஓம் கோவிந்தா போற்றி\nஓம் கோபாலா போற்றி\nஓம் கோபிநாதா போற்றி\nஓம் கோவர்த்தனா போற்றி\nஓம் கோகுலவாசா போற்றி\nஓம் கோபியர் நேசா போற்றி\n\nஓம் கேசவா போற்றி\nஓம் மாதவா போற்றி\nஓம் மதுசூதனா போற்றி\nஓம் மதுராநாதா போற்றி\nஓம் மாமலைவாசா போற்றி\nஓம் மலையப்பா போற்றி\nஓம் மணிவண்ணா போற்றி\nஓம் மாயவா போற்றி\nஓம் முகுந்தா போற்றி\nஓம் மோகனசுந்தரா போற்றி\n\nஓம் பத்மநாபா போற்றி\nஓம் பரமாத்மா போற்றி\nஓம் பரந்தாமா போற்றி\nஓம் பரபிரம்மா போற்றி\nஓம் பக்தவச்சலா போற்றி\nஓம் பார்த்தசாரதி போற்றி\nஓம் பாலச்சந்திரா போற்றி\nஓம் பாற்கடல்வாசா போற்றி\nஓம் நவநீத கிருஷ்ணா போற்றி\nஓம் நந்த கோபால போற்றி\n\nஓம் நந்த முகுந்தா போற்றி\nஓம் நந்த குமாரா போற்றி\nஓம் நரசிம்மா போற்றி\nஓம் நாராயணா போற்றி\nஓம் நமோ நாராயணா போற்றி\nஓம் திரு நாராயணா போற்றி\nஓம் லட்சுமி நாராயணா போற்றி\nஓம் தேவகி நந்தனா போற்றி\nஓம் தாமோதரா போற்றி\nஓம் திருவிக்கிரமா போற்றி\n\nஓம் ராமகிருஷ்ணா போற்றி\nஓம் ராஜகோபாலா போற்றி\nஓம் ஸ்ரீராமச்சந்திரா போற்றி\nஓம் ரகுநாதா போற்றி\nஓம் வேணுகோபாலா போற்றி\nஓம் தீனதயாளா போற்றி\nஓம் சத்திய நாராயணா போற்றி\nஓம் சூரிய நாராயணா போற்றி\nஓம் நமோ நாராயணா போற்றி\nஓம் ஸ்ரீதரா போற்றி\n\nஓம் திருவேங்கடா போற்றி\nஓம் திருமலைவாசா போற்றி\nஓம் முரளீதரா போற்றி\nஓம் வைகுந்தவாசா போற்றி\nஓம் ஸ்ரீலட்சுமி நாதா போற்றி\nஓம் வாஸுதேவா போற்றி\nஓம் யஸோத வத்சலா போற்றி\nஓம் வாமனா போற்றி\nஓம் திருவரங்க நாதா போற்றி\nஓம் ஹயகிரீவா போற்றி\n\nஓம் சக்கரத்தாழ்வாரே போற்றி\nஓம் தன்வந்த்ரியே போற்றி\nஓம் ஜெகன்நாதா போற்றி\nஓம் கலியுகவரதா போற்றி\nஓம் வரதராஜா போற்றி\nஓம் சௌந்தரராஜா போற்றி\nஓம் குருவாயூரப்பா போற்றி\nஓம் சாரங்கபாணியே போற்றி\nஓம் யசோதை மைந்தனே போற்றி\nஓம் பலராமா போற்றி\n\nஓம் பரசுராமா போற்றி\nஓம் ஜெயராமா போற்றி\nஓம் பாலமுகுந்தா போற்றி\nஓம் பாண்டுரங்கா போற்றி\nஓம் பண்டரிநாதா போற்றி\nஓம் புண்ணியனே போற்றி\nஓம் பக்த நாதா போற்றி\nஓம் கோகிலநாதா போற்றி\nஓம் பாஸ்கரா போற்றி\nஓம் விஷ்ணவே போற்றி\n\nஓம் ஸ்ரீரங்கனாதா போற்றி\nஓம் பசுபாலகிருஷ்ணா போற்றி\nஓம் நரநாராயணா போற்றி\nஓம் துளஸீதாசா போற்றி\nஓம் முரளீதரா போற்றி\nஓம் தயாநிதியே போற்றி\nஓம் யஸோத வத்ஸலா போற்றி\nஓம் க்ருக்ஷிகேசா போற்றி\nஓம் வாமனா போற்றி\nஓம் வராகா போற்றி\n\nஓம் நாகராஜனே போற்றி\nஓம் பத்ரி நாராயணா போற்றி\nஓம் ஸத்ய நாராயணா போற்றி\nஓம் ஹரி நாராயணா போற்றி\nஓம் ஸச்சிதானந்தனே போற்றி\nஓம் துஷ்ட ஸம்ஹாரக போற்றி\nஓம் துரித நிவாரண போற்றி\nஓம் ஸ்ரீ வேங்கடேசா போற்றி போற்றி.",
      "mainGod" : "vishnu"
    },
    {
      "title": "திருப்பாவை",
      "author": "ஆண்டாள்",
      "lyrics": "மார்கழித் திங்கள் மதிநிறைந்த நன்னாளால்;\nநீராடப் போதுவீர்! போதுமினோ, நேரிழையீர்!\nசீர்மல்கும் ஆய்ப்பாடிச் செல்வச் சிறுமீர்காள்!\nகூர்வேல் கொடுந்தொழிலன் நந்தகோபன் குமரன்,\nஏரார்ந்த கண்ணி யசோதை இளஞ்சிங்கம்,\nகார்மேனிச் செங்கண் கதிர்மதியம் போல்முகத்தான்\nநாரா யணனே, நமக்கே பறைதருவான்,\nபாரோர் புகழப் படிந்தேலோ ரெம்பாவாய்.\n\nவையத்து வாழ்வீர்காள்! நாமும் நம்பாவைக்குச்\nசெய்யுங் கிரிசைகள் கேளீரோ! பாற்கடலுள்\nபையத் துயின்ற பரமன் அடிபாடி,\nநெய்யுண்ணோம்; பாலுண்ணோம்; நாட்காலை நீராடி\nமையிட் டெழுதோம்; மலரிட்டு நாம் முடியோம்;\nசெய்யா தனசெய்யோம்; தீக்குறளைச் சென்றோதோம்;\nஐயமும் பிச்சையும் ஆந்தனையும் கைகாட்டி\nஉய்யுமா றெண்ணி உகந்தேலோ ரெம்பாவாய்.\n\nஓங்கி உலகளந்த உத்தமன் பேர்பாடி\nநாங்கள் நம் பாவைக்குச் சாற்றிநீர் ஆடினால்,\nதீங்கின்றி நாடெல்லாம் திங்கள்மும் மாரிபெய்து\nஓங்கு பெருஞ்செந்நெ லூடு கயல் உகளப்\nபூங்குவளைப் போதில் பொறிவண்டு கண்படுப்ப,\nதேங்காதே புக்கிருந்து சீர்த்த முலைபற்றி\nவாங்கக் குடம் நிறைக்கும் வள்ளல் பெரும்பசுக்கள்\nநீங்காத செல்வம் நிறைந்தேலோ ரெம்பாவாய்.\n\nஆழி மழைக்கண்ணா! ஒன்று நீ கைகரவேல்\nஆழியுள் புக்கு முகந்துகொ டார்த்தேறி,\nஊழி முதல்வன் உருவம்போல் மெய்கறுத்து\nபாழியந் தோளுடைப் பற்பநா பன்கையில்\nஆழிபோல் மின்னி, வலம்புரிபோல் நின்றதிர்ந்து,\nதாழாதே சார்ங்கம் உதைத்த சரமழைபோல்\nவாழ உலகினில் பெய்திடாய், நாங்களும்\nமார்கழி நீராட மகிழ்ந்தேலோ ரெம்பாவாய்.\n\nமாயனை மன்னு வடமதுரை மைந்தனை,\nதூய பெருநீர் யமுனைத் துறைவனை,\nஆயர் குலத்தினில் தோன்றும் அணிவிளக்கை,\nதாயைக் குடல்விளக்கம் செய்த தாமோதரனை,\nதூயோம்ஆய் வந்துநாம் தூமலர் தூவித்தொழுது\nவாயினால் பாடி மனத்தினால் சிந்திக்கப்\nபோய பிழையும் புகுதருவான் நின்றனவும்\nதீயினில் தூசுஆகும் செப்பேலோ ரெம்பாவாய்.\n\nபுள்ளும் சிலம்பினகாண்; புள்ளரையன் கோயிலில்\nவெள்ளை விளிசங்கின் பேரரவம் கேட்டிலையோ?\nபிள்ளாய்! எழுந்திராய், பேய்முலை நஞ்சுண்டு,\nகள்ளச் சகடம் கலக்கழியக் காலோச்சி,\nவெள்ளத்தரவில் துயிலமர்ந்த வித்தினை,\nஉள்ளத்துக் கொண்டு முனிவர்களும் யோகிகளும்\nமெள்ள எழுந்து அரியென்ற பேரரவம்\nஉள்ளம்புகுந்து குளிர்ந்தேலோ ரெம்பாவாய்.\n\nகீசுகீ சென்றெங்கும் ஆனைச்சாத் தன்கலந்து\nபேசின பேச்சரவம் கேட்டிலையோ? பேய்ப்பெண்ணே!\nகாசும் பிறப்பும் கலகலப்பக் கைபேர்த்து\nவாச நறுங்குழல் ஆய்ச்சியர் மத்தினால்\nஓசை படுத்தத் தயிரரவம் கேட்டிலையோ?\nநாயகப் பெண்பிள்ளாய்! நாராயணன் மூர்த்தி\nகேசவனைப் பாடவும்நீ கேட்டே கிடத்தியோ?\nதேசமுடையாய்! திறவேலோ ரெம்பாவாய்.\n\nகீழ்வானம் வெள்ளென்று, எருமை சிறுவீடு\nமேய்வான் பரந்தனகாண்; மிக்குள்ள பிள்ளைகளும்\nபோவான் போகின்றாரைப் போகாமல் காத்துன்னைக்\nகூவுவான் வந்து நின்றோம், கோதுகலமுடைய\nபாவாய்! எழுந்திராய்; பாடிப் பறைகொண்டு\nமாவாய் பிளந்தானை, மல்லரை மாட்டிய\nதேவாதி தேவனைச் சென்றுநாம் சேவித்தால்\nஆவாவென் றாராய்ந் தருளேலோ ரெம்பாவாய்.\n\nதூமணி மாடத்துச் சுற்றும் விளக்கெரிய,\nதூமங் கமழத் துயிலணைமேல் கண்வளரும்\nமாமான் மகளே! மணிக்கதவம் தாள்திறவாய்;\nமாமீர்! அவளை எழுப்பீரோ? உம்மகள்தான்\nஊமையோ? அன்றிச் செவிடோ அனந்தலோ?\nஏமப் பெருந்துயில் மந்திரப் பட்டாளோ?\n‘மாமாயன், மாதவன், வைகுந்தன்’ என்றென்று\nநாமம் பலவும் நவின்றேலோ ரெம்பாவாய்.\n\nநோற்றுச் சுவர்க்கம் புகுகின்ற அம்மனாய்!\nமாற்றமும் தாராரோ வாசல் திறவாதார்?\nநாற்றத் துழாய்முடி நாரா யணன்நம்மால்\nபோற்றப் பறைதரும் புண்ணியனால் பண்டொருநாள்\nகூற்றத்தின் வாய்வீழ்ந்த கும்ப கரணனும்\nதோற்றம் உனக்கே பெருந்துயில்தான் தந்தானோ?\nஆற்ற அனந்தல் உடையாய்! அருங்கலமே!\nதேற்றமாய் வந்து திறவேலா ரெம்பாவாய்.\n\nகற்றுக் கறவைக் கணங்கள் பலகறந்து,\nசெற்றார் திறலழியச் சென்று செருச்செய்யும்\nகுற்றமொன் றில்லாத கோவலர்தம் பொற்கொடியே!\nபுற்றர வல்குல் புனமயிலே! போதராய்,\nசுற்றத்துத் தோழிமார் எல்லாரும் வந்துநின்\nமுற்றம் புகுந்து முகில்வண்ணன் பேர்பாட,\nசிற்றாதே பேசாதே செல்லப்பெண் டாட்டிநீ\nஎற்றுக் குறங்கும் பொருளேலோ ரெம்பாவாய்.\n\nகனைத்திளங் கற்றெருமை கன்றுக் கிரங்கி\nநினைத்து முலைவழியே நின்றுபால் சோர\nநனைத்தில்லம் சேறாக்கும் நற்செல்வன் தங்காய்!\nபனித்தலை வீழநின் வாசல் கடைபற்றிச்\nசினத்தினால் தென்னிலங்கைக் கோமானைச் செற்ற\nமனத்துக் கினியானைப் பாடவும்நீ வாய்திறவாய்!\nஇனித்தான் எழுந்திராய்; ஈதென்ன பேருறக்கம்?\nஅனைத்தில்லத் தாரும் அறிந்தேலோ ரெம்பாவாய்.\n\nபுள்ளின்வாய் கீண்டானை, பொல்லா அரக்கனைக்\nகிள்ளிக் களைந்தானைக் கீர்த்திமை பாடிப்போய்,\nபிள்ளைகள் எல்லாரும் பாவைக் களம்புக்கார்;\nவெள்ளி எழுந்து, வியாழம் உறங்கிற்று;\nபுள்ளும் சிலம்பினகாண்; போதரிக் கண்ணினாய்!\nகுள்ளக் குளிரக் குடைந்து நீராடாதே,\nபள்ளிக் கிடத்தியோ? பாவாய்! நீ நன்னாளால்\nகள்ளம் தவிர்ந்து கலந்தேலோ ரெம்பாவாய்.\n\nஉங்கள் புழைக்கடைத் தோட்டத்து வாவியுள்\nசெங்கழுநீர் வாய்நெகிழ்ந்து ஆம்பல்வாய் கூம்பின காண்;\nசெங்கல் பொடிக்கூறை வெண்பல் தவத்தவர்,\nதங்கள் திருக்கோயில் சங்கிடுவான் போகின்றார்;\nஎங்களை முன்னம் எழுப்புவான் வாய்பேசும்\nநங்காய்! எழுந்திராய், நாணாதாய்! நாவுடையாய்!\nசங்கொடு சக்கரம் ஏந்தும் தடக்கையன்\nபங்கயக் கண்ணானைப் பாடேலோ ரெம்பாவாய்.\n\nஎல்லே இளங்கிளியே! இன்னம் உறங்குதியோ?\nசில்லென் றழையேன்மின், நங்கைமீர்! போதர்கின்றேன்;\n‘வல்லை, உன் கட்டுரைகள்! பண்டேஉன் வாயறிதும்!’\n‘வல்லீர்கள் நீங்களே, நானேதான் ஆயிடுக!’\n‘ஒல்லைநீ போதாய், உனக்கென்ன வேறுடையை?’\n‘எல்லோரும் போந்தாரோ?’ ‘போந்தார், போந்து எண்ணிக்கொள்’\nவல்லானை கொன்றானை, மாற்றாரை மாற்றழிக்க\nவல்லானை, மாயனைப் பாடேலோ ரெம்பாவாய்.\n\nநாயக னாய்நின்ற நந்தகோபனுடைய\nகோயில்காப் பானே! கொடித்தோன்றும் தோரண\nவாயில்காப் பானே! மணிக்கதவம் தாள்திறவாய்;\nஆயர்சிறுமிய ரோமுக்கு அறைபறை\nமாயன் மணிவண்ணன் நென்னலே வாய்நேர்ந்தான்;\nதூயோமாய் வந்தோம் துயிலெழப் பாடுவான்;\nவாயால் முன்னமுன்னம் மாற்றாதே அம்மா! நீ\nநேய நிலைக்கதவம் நீக்கேலோ ரெம்பாவாய்.\n\nஅம்பரமே, தண்ணீரே, சோறே அறஞ்செய்யும்\nஎம்பெருமான்! நந்தகோ பாலா! எழுந்திராய்;\nகொம்பனார்க் கெல்லாம் கொழுந்தே! குலவிளக்கே!\nஎம்பெரு மாட்டி! யசோதாய்! அறிவுறாய்;\nஅம்பரம் ஊடறுத் தோங்கி உலகளந்த\nஉம்பர்கோ மானே! உறங்காது எழுந்திராய்;\nசெம்பொற் கழலடிச் செல்வா! பலதேவா!\nஉம்பியும் நீயும் உறங்கேலோ ரெம்பாவாய்.\n\nஉந்து மதகளிற்றன் ஓடாத தோள்வலியன்,\nநந்தகோ பாலன் மருமகளே! நப்பின்னாய்!\nகந்தம் கமழும் குழலீ! கடைதிறவாய்;\nவந்தெங்கும் கோழி அழைத்தனகாண்; மாதவிப்\nபந்தல்மேல் பல்கால் குயிலினங்கள் கூவினகாண்;\nபந்தார் விரலி! உன் மைத்துனன் பேர்பாட,\nசெந்தா மரைக்கையால் சீரார் வளையொலிப்ப\nவந்து திறவாய், மகிழ்ந்தேலோ ரெம்பாவாய்.\n\nகுத்து விளக்கெரியக் கோட்டுக்கால் கட்டில்மேல்\nமெத்தென்ற பஞ்ச சயனத்தின் மேலேறிக்\nகொத்தலர் பூங்குழல் நப்பின்னை கொங்கைமேல்\nவைத்துக் கிடந்த மலர்மார்பா! வாய்திறவாய்;\nமைத்தடங் கண்ணினாய்! நீ உன் மணாளனை\nஎத்தனை போதும் துயிலெழ ஒட்டாய்காண்,\nஎத்தனை யேலும் பிரிவாற்ற கில்லாயால்,\nதத்துவம் அன்று தகவேலோ ரெம்பாவாய்.\n\nமுப்பத்து மூவர் அமரர்க்கு முன்சென்று\nகப்பம் தவிர்க்கும் கலியே! துயிலெழாய்;\nசெப்பம் உடையாய்! திறலுடையாய்! செற்றார்க்கு\nவெப்பம் கொடுக்கும் விமலா! துயிலெழாய்;\nசெப்பன்ன மென்முலை செவ்வாய் சிறுமருங்குல்\nநப்பின்னை நங்காய்! திருவே! துயிலெழாய்;\nஉக்கமும் தட்டொளியும் தந்துஉன் மணாளனை\nஇப்போதே எம்மை நீராட்டேலோ ரெம்பாவாய்.\n\nஏற்றகலங்கள் எதிர்பொங்கி மீதளிப்ப\nமாற்றாதே பால்சொரியும் வள்ளல் பெரும்பசுக்கள்\nஆற்றப் படைத்தான் மகனே! அறிவுறாய்;\nஊற்றமுடையாய்! பெரியாய்! உலகினில்\nதோற்றமாய் நின்ற சுடரே! துயிலெழாய்;\nமாற்றார் உனக்கு வலிதொலைந்து உன்வாசற்கண்\nஆற்றாதுவந்து உன்னடிபணியு மாபோலே,\nபோற்றியாம் வந்தோம் புகழ்ந்தேலோ ரெம்பாவாய்.\n\nஅங்கண் மாஞாலத் தரசர் அபிமான\nபங்கமாய் வந்துநின் பள்ளிக்கட் டிற்கீழே\nசங்கமிருப் பார்போல் வந்துதலைப் பெய்தோம்;\nகிங்கிணி வாய்ச் செய்த தாமரைப் பூப்போலே,\nசெங்கண் சிறுச்சிறிதே எம்மேல் விழியாவோ?\nதிங்களும் ஆதித்தியனும் எழுந்தாற் போல்,\nஅங்கணி ரண்டும் கொண்டு எங்கள்மேல் நோக்குதியேல்\nஎங்கள்மேல் சாபம் இழிந்தேலோ ரெம்பாவாய்.\n\nமாரிமலை முழைஞ்சில் மன்னிக் கிடந்துறங்கும்\nசீரியசிங்கம் அறிவுற்றுத் தீவிழித்து,\nவேரிமயிர் பொங்க எப்பாடும் பேர்ந்துதறி,\nமூரிநிமிர்ந்து முழங்கிப் புறப்பட்டுப்,\nபோதருமா போலேநீ பூவைப்பூவண்ணா! உன்\nகோயில்நின்றும் இங்ஙனே போந்தருளிக் கோப்புடைய\nசீரியசிங் காசனத்திருந்து யாம்வந்த\nகாரியம் ஆராய்ந் தருளேலோ ரெம்பாவாய்.\n\nஅன்று இவ்வுலகம் அளந்தாய்! அடிபோற்றி,\nசென்றங்குத் தென்னிலங்கை செற்றாய்! திறல்போற்றி,\nபொன்றச் சகடம் உதைத்தாய்! புகழ்போற்றி,\nகன்று குணிலா எறிந்தாய்! கழல்போற்றி,\nகுன்று குடையா எடுத்தாய்! குணம்போற்றி,\nவென்று பகைகெடுக்கும் நின்கையில் வேல்போற்றி,\nஎன்றென்று உன்சேவகமே ஏத்திப் பறைகொள்வான்\nஇன்றுயாம் வந்தோம், இரங்கேலோ ரெம்பாவாய்.\n\nஒருத்தி மகனாய்ப் பிறந்து ஓரிரவில்\nஒருத்தி மகனாய் ஒளித்து வளர,\nதரிக்கிலா னாகித் தான் தீங்கு நினைந்த\nகருத்தைப் பிழைப்பித்துக் கஞ்சன் வயிற்றில்\nநெருப்பென்ன நின்ற நெடுமாலே! உன்னை\nஅருத்தித்து வந்தோம்; பறைதருதி யாகில்\nதிருத்தக்க செல்வமும் சேவகமும் யாம்பாடி\nவருத்தமுந் தீர்ந்து மகிழ்ந்தேலோ ரெம்பாவாய்.\n\nமாலே! மணிவண்ணா! மார்கழிநீ ராடுவான்\nமேலையார் செய்வனகள் வேண்டுவன கேட்டியேல்\nஞாலத்தை யெல்லாம் நடுங்குமுரல்வன\nபாலன்ன வண்ணத்துள் பாஞ்சசன்னியமே\nபோல்வன சங்கங்கள் போய்ப்பாடுடையனவே,\nசாலப்பெரும் பறையே, பல்லாண் டிசைப்பாரே,\nகோல விளக்கே, கொடியே, விதானமே,\nஆலின் இலையாய்! அருளேலோ ரெம்பாவாய்.\n\nகூடாரை வெல்லுஞ்சீர்க் கோவிந்தா! உன்தன்னை\nபாடிப் பறைகொண்டு யாம்பெறும் சம்மானம்;\nநாடு புகழும் பரிசினால் நன்றாக,\nசூடகமே தோள்வளையே தோடே செவிப்பூவே\nபாடகமே யென்றனைய பல்கலனும் யாம் அணிவோம்;\nஆடை உடுப்போம்; அதன்பின்னே பாற்சோறு\nமூடநெய் பெய்து முழங்கை வழிவார\nகூடியிருந்து குளிர்ந்தேலோ ரெம்பாவாய்.\n\nகறவைகள் பின்சென்று கானம் சேர்ந்துண்போம்;\nஅறிவொன்று மில்லாத ஆய்க்குலத்து உன்தன்மைப்\nபிறவிப் பெறுந்தனைப் புண்ணியம் யாம் உடையோம்;\nகுறைவொன்று மில்லாத கோவிந்தா! உன்தன்னோடு\nஉறவேல் நமக்கு இங்கு ஒழிக்க ஒழியாது!\nஅறியாத பிள்ளைகளோம் அன்பினால் உன்தன்னைச்\nசிறுபேர ழைத்தனவும் சீறி யருளாதே,\nஇறைவா, நீ தாராய் பறையேலோ ரெம்பாவாய்.\n\nசிற்றம் சிறுகாலே வந்துன்னைச் சேவித்துன்\nபொற்றா மரையடியே போற்றும் பொருள் கேளாய்;\nபெற்றம் மேய்த்துண்ணும் குலத்திற் பிறந்து நீ\nகுற்றேவல் எங்களைக் கொள்ளாமல் போகாது;\nஇற்றைப் பறைகொள்வான் அன்று காண் கோவிந்தா!\nஎற்றைக்கும் ஏழேழ் பிறவிக்கும் உன்தன்னோடு\nஉற்றோமே ஆவோம்; உனக்கே நா மாட்செய்வோம்;\nமற்றைநம் காமங்கள் மாற்றேலோ ரெம்பாவாய்.\n\nவங்கக் கடல்கடைந்த மாதவனைக் கேசவனைத்\nதிங்கள் திருமுகத்துச் சேயிழையார் சென்றிறைஞ்சி\nஅங்கப் பறைகொண்ட ஆற்றை, அணி புதுவைப்\nபைங்கமலத் தண்தெரியல் பட்டர்பிரான் கோதை சொன்ன\nசங்கத் தமிழ்மாலை முப்பதும் தப்பாமே\nஇங்கிப் பரிசுரைப்பார், ஈரிரண்டு மால்வரைத்தோள்\nசெங்கண் திருமுகத்துச் செல்வத் திருமாலால்\nஎங்கும் திருவருள்பெற் றின்புறுவ ரெம்பாவாய்.\n\n",
      "mainGod": "vishnu"
    }
  ]
}